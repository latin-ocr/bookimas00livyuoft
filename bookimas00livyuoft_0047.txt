CHAP. 24. 43

utroque trahunt 3 plures tamen invenio, qui Romanos
Horatios vocent3 hos ut sequar, inclinat animus. Cum 2
trigeminis agunt reges, ut pro sua quisque patria dimicent
ferro: ibi imperium fore, unde victoria fuerit. Nihil re-
cusatur. Tempus et locus convenit. Priusquam dimicarent 3
foedus ictum inter Romanos et Albanos est his legibus, ut,
cuius populi cives eo certamine vicissent, is alteri populo
cum bona pace imperitaret.

Foedera alia aliis legibus, ceterum eodem modo omnia
fiunt. Tum ita factum accepimus, nec ullius vetustior4
foederis memoria est. Fetialis regem Tullum ita rogavit:
‘⁴ Iubesne me, rex, cum patre patrato populi Albani foedus
ferire? ” Iubente rege “sagmina '' inquit “ te, rex, posco.”
Rex ait ‘⁴ puram tollito? Fetialis ex arce graminis her· 5
bam puram attulit. Postea regem ita rogavit: “Rex, fa·
cisne me tu regium nuntium populi Romani Quiritium,
vasa comitesque meos? ” Rex respondit : “ Quod sine fraude
mea populique Romani Quiritium fiat, facio.’' Fetialis erat 6
M. Valerius. Is patrem patratum Spurium Fusium fecit,
verbena caput capillosque tangens. Pater patratus ad ius
iurandum patrandum, id est sanciendum fit foedus, mul-
tisque id verbis, quae longo effata carmine non operae est
referre, peragit. Legibus deinde recitatis “ audi ’¹ inquit, 7
“Iuppiter, audi, pater patrate populi Albani, audi tu,
populus Albanus: ut illa palam prima postrema ex illis
tabulis cerave recitata sunt sine dolo malo, utique ea hic
hodie rectissime intellecta sunt, illis legibus populus Roma-
nus prior non deficiet. Si prior defexit publico consilio 3
dolo malo, tum tu, ille Diespiter, populum Romanum sic
ferito, ut ego hunc porcum hic hodie feriam, tantoque
magis ferito, quanto magis potes pollesque.'' Id ubi dixit, 9
porcum saxo silice percussit. Sua item carmina Albani
suumque ius iurandum per suum dictatorem suosque sacer-
dotes peregerunt.

