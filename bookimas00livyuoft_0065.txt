CHAPS. 38, 39. 61

haud facile evehebant aquas, cloacis fastigio in Tiberim
ductis siccat3 et aream ad aedem in Capitolio Iovis, quam 7
voverat bello Sabino, iam praesagiente animo futuram olim
amplitudinem loci occupat fundamentis.

XXXIX. Eo tempore in regia prodigium visum, eventu· 1
que mirabile fuit: puero dormienti, cui Servio Tullio fuit
nomen, caput arsisse ferunt multorum in conspectu. Plurimo 2
igitur clamore inde ad tantae rei miraculum orto excitos
reges, et, cum quidam familiarium aquam ad restinguendum
ferret, ab regina retentum, sedatoque iam tumultu moveri
vetuisse puerum, donec sua sponte experrectus esset. Mox 3
cum somno et flammam abisse. Tum abducto in secretum
viro Tanaquil, ‘⁶ Viden tu puerum hunc‚’' inquit, “ quem tam
humili cultu educamus? Scire lieet hunc lumen quondam
rebus nostris dubiis futurum praesidiumque regiae adflictae :
proinde materiam ingentis publice privatimque decoris omni
indulgentia nostra nutriamus? Inde puerum liberum loco 4
coeptum haberi erudirique artibus, quibus ingenia ad magnae
fortunae cultum excitantur. Evenit facile quod diis cordi
esset. Iuvenis evasit vere indolis regiae, nec, cum quaere-
retur gener Tarquinio, quisquam Romanae iuventutis ulla
arte conferri potuit, filiamque ei suam rex despondit.

Hic quacumque de causa tantus illi honos habitus cre· 5
dere prohibet serva natum eum parvumque ipsum servisse.
Eorum magis sententiae sum, qui Corniculo capto Servi
Tulli, qui princeps in illa urbe fuerat, gravidam viro occiso
uxorem, cum inter reliquas captivas cognita esset, ob unicam
nobilitatem ab regina Romana prohibitam ferunt servitio
partum Romae edidisse Prisci Tarquini domo. Inde tanto 6
beneficio et inter mulieres familiaritatem auctam, et puerum,
ut in domo a parvo eductum, in caritate atque honore fuisse 3
fortunam matris, quod capta patria in hostium manus
venerit, ut serva natus crederetur fecisse.

