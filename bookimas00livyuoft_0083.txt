anPs. 56, 57. 79

alii committere ausus duos filios per ignotas ea tempestate
terras, ignotiora maria, in Graeciam misit. Titus et Arruns 7
profecti. Comes iis additus L. Iunius Brutus, Tarquinia,
sorore regis, natus, iuvenis longe alius ingenie, quam
cuius simulationem induerat. Is cum primores civitatis in
quibus fratrem suum ab avunculo interfectum audisset,
neque in animo suo quicquam regi timendum neque in
fortuna concupiscendum relinquere statuit, contemptuque
tutus esse, ubi in iure parum praesidii esset. Ergo ex 8
industria factus ad imitationem stultitiae cum se suaque
praedae esse regi sineret, Bruti quoque haud abnuit
cognomen, ut sub eius obtentu cognominis liberator ille
populi Romani animus latens opperiretur tempora sua.
Is tum ab Tarquiniis ductus Delphos, ludibrium verius 9
quam comes, aureum baculum inclusum corneo cavato ad
id baculo tulisse donum Apollini dicitur, per ambages
effigiem ingenii sui. Quo postquam ventum est, perfectis 10
patris mandatis cupido incessit animos iuvenum sciscitandi,
ad quem eorum regnum Romanum esset venturum. Ex
infimo specu vocem redditam ferunt: “Imperium summum
Romae habebit qui vestrum primus, 0 iuvenes, osculum
matri tulerit.” Tarquinius Sextus, qui Romae relictus 11
fuerat, ut ignarus responsi expersque imperii esset, rem
summa ope taceri iubent3 ipsi inter se, uter prior, cum
Romam redissent, matri osculum daret, sorti permittunt.
Brutus alio ratus spectare Pythicam vocem, velut si prolap- 12
sus cecidisset, terram osculo contigit, scilicet quod ea com·
munis mater omnium mortalium esset. Reditum inde 13
Romam, ubi adversus Rutulos bellum summa vi parabatur.

LVII. Ardeam Rutuli habebant, gens, ut in ea regione 1
atque in ea aetate, divitiis praepollens. anue ipsa causa
belli fuit, quod rex Romanus oum ipse ditari exhaustus
magnificentia publicorum operum, tum praeda delenire

