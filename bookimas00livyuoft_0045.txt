anrs. 22, 23. 41

Satis sciebat negaturum Albanum: ita pie bellum indici
posse. Ab Albanis socordius res acta: excepti hospitio ab 5
Tullo blande ac benigne comi fronte regis convivium cele-
brant. Tantisper Romani et res repetiverant priores et
neganti Albano bellum in tricesimum diem indixerant. Haec
renuntiant Tullo. Tum legatis Tullus dicendi potestatem, 6
quid petentes venerint, facit. Illi omnium ignari primum
purgando terunt tempus : se invitos quicquam, quod minus
placeat Tullo, dicturos, sed imperio subigi: res repetitum
se venisse3 ni reddantur, bellum indicere iussos. Ad haec 7
Tullus “ nuntiate ’¹ inquit “regi vestro, regem Romanum
deos facere testes, uter prius populus res repetentes legatos
aspernatus dimiserit, ut in eum omnes expetant huiusce
clades belli.''

XXIII. Haec nuntiant domum Albani. Et bellum utrim- 1
que summa ope parabatur, civili simillimum bello⁷ prope
inter parentes natosque, Troianam utramque prolem, cum
Lavinium ab Troia, ab Lavinio Alba, ab Albanorum stirpe
regum oriundi Romani essent. Eventus tamen belli minus 2
miserabilem dimicationem fecit, quod nec acie certatum est,
et tectis modo dirutis alterius urbis duo populi in unum
confusi sunt.

Albani priores ingenti exercitu in agrum Romanum impe· 3
tum fecere. Castra ab urbe haud plus quinque milia pas-
sum locant, fossa circumdant: fossa Cluilia ab nomine ducis
per aliquot saecula appellata est, donec cum re nomen quo-
que vetustate abolevit. In his castris Cluilius Albanus 4
rex moritur ; dictatorem Albani Mettium Fufetium creant.
Interim Tullus ferox praecipue morte regis, magnumque
deorum numen, ab ipso capite orsum, in omne nomen
Albanum expetiturum poenas ob bellum inpium dictitans,
nocte praeteritis hostium castris infesto exercitu in agrum
Albanum pergit. Ea res ab stativis excivit Mettium. 5

