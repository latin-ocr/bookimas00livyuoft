anPs. 52, 53. 75

ex omnibus populis convenere, ne ducem suum neve secretum
imperium propriave signa haberent, miscuit manipulos ex
Latinis Romanisque, ut ex binis singulos faceret binosque
ex singulis 3 ita germinabis manipulis centuriones inposuit.

LIII. Nec, ut iniustus in pace rex, ita dux belli pravus ι
fuit : quin ea arte aequasset superiores reges, ni degeneratum
in aliis huic quoque decori offecisset. Is primus Volscis 2
bellum in ducentos amplius post suam aetatem annos movit,
Suessamque Pometiam ex his vi cepit. Ubi cum divendita 3
praeda quadraginta talenta argenti refecisset, concepit animo
eam amplitudinem Iovis templi, quae digna deum homi-
numque rege, quae Romano imperio, quae ipsius etiam
loci maiestate esset. Captivam pecuniam in aedificationem
eius templi seposuit.

Excepit deinde eum lentius spe bellum, quo Gabios 4
propinquam urbem, nequiquam vi adortus, cum obsidendi
quoque urbem spes pulso a moenibus adempta esset, pos—
tremo minime arte Romana, fraude ac dolo, adgressus est.
Nam cum velut posito bello fundamentis templi faciendis 5
aliisque urbanis operibus intentum se esse simularet, Sextus
filius eius, qui minimus ex tribus erat, transfugit ex compo—
sito Gabios, patris in se saevitiam intolerabilem conquerens:
iam ab alienis in suos vertisse superbiam, et liberorum 6
quoque eum frequentiae taedere, ut quam in curia solitudi-
nem fecerit, domi quoque faciat, ne quam stirpem, ne quem
heredem regni relinquat. Se quidem inter tela et gladios 7
patris elapsum nihil usquam sibi tutum nisi apud hostes
L. Tarquini credidisse. Nam ne errarent, manere iis
bellum, quod positum simuletur, et per occasionem eum
incautos invasurum. Quod si apud eos supplicibus locus 8
nun sit, pererraturum se omne Latium, Volscosque se inde
et Aequos et Hernicos petiturum, donec ad eos perveniat,
qui a patrum crudelibus atque impiis suppliciis tegere liberos

